---
title: Roadmap
description: ''
---

# مسیر فنی دوره

در طول دوره، افراد در قالب تیم‌های دونفره که پیش‌تر مشخص شده‌اند، مسیر ۴ هفته‌ای آموزش را طی می‌کنند و در انتهای دوره، در قالب تیم‌های بزرگ‌تر که از ترکیب کارآموزان فرانت‌اند و مهندسی نرم‌افزار تشکیل شده است، یک پروژه واقعی را با اتکا به توانمندی‌های سخت و نرمی که کسب‌کرده‌اند پیاده‌سازی می‌کنند.

برای آشنایی بیشتر با این مسیر، در ادامه به بیان کامل‌تر و دقیق‌تر این مسیر می‌پردازیم:

## فاز‌های آموزشی

مسیر آموزشی دوره از چندین بخش، با عنوان فاز تشکیل شده است. در هر فاز شما با موضوع جدیدی آشنا می‌شوید و لازم است مستندات مربوط به آن را به دقت مطالعه کنید تا با مفاهیم و تکنولوژی‌های مرتبط با آن فاز آشنا شوید. همچنین، هر فاز دارای مجموعه‌ای از اقدامات (task) است که به شما کمک می‌کند تا به صورت گام به گام و اتمی،‌ هر فاز را تا انتها پیش ببرید.

از آنجایی که یادگیری عمیق مطالب، تنها از طریق تجربه و عمل امکان‌پذیر است، در هر فاز، یک یا چند پروژه عملی نیز در نظر گرفته شده است که باید به صورت تیمی و به کمک ابزار گیت‌ (و گیت‌هاب) انجام شود.
سرعت تکمیل این فاز‌ها به طور کلی به شما و تیم‌تان بستگی دارد، اما هر فاز، مطابق برنامه دارای ددلاین‌هایی است که حداکثر مهلت انجام آن فاز را نشان می‌دهد.

:::caution
 برای اضافه شدن به ریپو گیت‌هاب لازمه حساب کاربری خودتون رو قبل از دوره ایجاد کنید. 
:::

## چطور می‌توانیم یک فاز را شروع کنیم؟

دسترسی به محتویات فاز‌ها از همان ابتدای دوره امکان‌پذیر است، اما لازم است پیش از شروع هر فاز، ابتدا وارد آکادمی ستاره شوید و در قسمت intern-issues گیت‌هاب، و در بخش start a new phase، ایشوی مربوط به آن فاز را انتخاب و عنوان آن را با توجه به شماره تیم‌ خود تغییر دهید. سپس ایشو را به خودتان و هم‌تیمیتان Assign کنید. (در قسمت Assignee، کلیک کنید)

:::tip
نکته: در هر تیم کافیست یکی از اعضا این کار را انجام دهد.
چطور یک فاز را تمام کنیم؟
:::

بعد از اینکه تمام گام‌های مورد نظر در یک فاز را انجام دادیم و  pull request ما توسط منتور تایید شد، کافیست مرج را تکمیل کرده و سپس آن ایشو را close کنیم. همچنین بسته شدن آن را به منتور خود اطلاع دهید.

### برخی فاز‌ها اقدامی با عنوان Review دارند، معنای آن چیست؟

در اغلب فاز‌ها پس از انجام پروژه لازم است پروژه شما، یا به طور دقیق‌تر PR شما توسط یک تیم‌ دیگر نیز بررسی شود و شما نیز PR یک تیم دیگر را بررسی کنید. توجه کنید که این فعالیت مربوط به تیم شماست و باید به صورت همزمان و یا مجزا توسط هر دو نفر انجام شود. برای یافتن سایر تیم‌ها نیز باید از مهارت ارتباطی خود استفاده کنید و یک تیم را پیدا کنید!

## کارگاه‌ها

برخی فاز‌ها با توجه به موضوعشان ممکن است نیازمند توضیحات عملی‌ برای تسهیل فرایند یادگیری باشند. به فراخور نیاز هر موضوع، در ابتدای آغاز آن فاز، کارگاه عملی‌ای برگزار خواهد شد که شرکت در آن‌ها نه‌تنها سبب فهم بهتر مستندات متنی، بلکه کسب اطلاعاتی فراتر از آن‌ها خواهد شد.
در بخش شیوه‌های ارزیابی جزییات قوانین و امتیازات مربوط به شرکت در کار‌گاه‌ها را خواهید دید.

## منتور‌شیپ

در طول این مسیر، شما تنها نیستید و افراد باتجربه‌ در کنار شما خواهند بود. اما توجه کنید که منتور‌ها به شما ماهی‌ نخواهند داد و صرفا شیوه ماهیگیری را به شما می‌آموزند!

:::tip
یادگیری مهارت‌ جست‌وجو، و همچنین تعامل با دیگر افراد، بخش مهمی از مسیر یادگیری شما را تشکیل می‌دهد. پس چنانچه به مشکلی برخورد کردید، حتما در اینترنت جست‌وجو کنید و یا از دیگر دوستانتان کمک بخواهید.
:::

برای ارتباط با منتورها کافیست سوالات و ابهامات خود را از طریق بستر ارتباطی معرفی شده با ایشان مطرح کنید. همچنین در زمان‌های مشخصی از روز، به صورت حضوری در دسترس خواهند بود و می‌توانید سوالات و مشکلات خود را با ایشان مطرح کنید.

## جلسات روزانه

در پایان هر روز، تیم‌ها (۲تیم، ۲تیم) به همراه منتور خود یک جلسه کوتاه روزانه خواهند داشت. جلسات روزانه یکی از جلسات مهم و رایج در فضای صنعتی است که در آن، افراد به بیان پیشرفت‌ها و چالش‌های آن روز می‌پردازند و برنامه‌شان برای روز بعد را مشخص می‌کنند.

## جلسات یک‌به‌یک

در این جلسات که به صورت تک‌نفره برگزار می‌شود، شما با منتور‌ خود درباره پیشرفت‌ها، مشکلات، مسیر رشد و … صحبت می‌کنید و می‌تونین درباره کارآموزی به منتور خود بازخورد دهید. در اینجا می‌توانید درباره این جلسات بیشتر بخوانید.

## پروژه پایانی

همانطور که در ابتدا بیان شد، در ۲ هفته پایانی این دوره و پس از گذراندن فازهای آموزشی، تیم‌های جدید و بزرگ‌تری (۶-۸ نفره) از ترکیب کارآموزان فرانت‌ و مهندسی نرم‌افزار تشکیل خواهند شد تا در طول ۲ هفته به انجام یک پروژه کامل بپردازند.

نکته قابل توجه آنکه فقط تعریف اولیه پروژه توسط برگزار‌کنندگان دوره تعیین می‌شود و دیگر تصمیمات مربوط به معماری، طراحی و چگونگی پیاده‌سازی آن تمام بر عهده خود تیم می‌باشد و در این مدت، از طرف تیم‌ منتور‌شیپ، فقط پیگیری و نظارت بر وضعیت پروژه انجام می‌شود.

:::info
طبیعی است، تشکیل این تیم‌ها و انتخاب رهبر‌های تیم (در هر دو قسمت مهندسی نرم‌افزار و فرانت) با توجه به عملکرد افراد در فاز‌های آموزشی صورت می‌گیرد. توجه کنید که در انتخاب رهبر یک تیم، نه فقط مهارت‌های فنی و سخت، بلکه داشتن مهارت‌های نرم از اهمیت ویژه‌ای برخوردار است!
:::

در نهایت نیز تیم‌ها پروژه‌های خود را در حضور دیگر‌ تیم‌ها، کادر برگزاری و اعضای کمیته فنی شرکت ارائه خواهند کرد.

جزییات این پروژه، اطلاع‌رسانی خواهد شد.
 


## ارزیابی

فرایند ارزیابی کارآموزان بر اساس عملکرد فنی آن‌ها در طول دوره و بر اساس معیار‌های مشخصی توسط منتور‌ها انجام می‌شود. لازم به ذکر است توانمندی‌های نرم افراد نیز در ارزیابی عملکرد نهایی آن‌‌ها موثر خواهد بود و امتیاز‌دهی‌ نهایی، به صرف ابعاد فنی شما منحصر نخواهد بود. همچنین توجه کنید که همه چیز کمی نیست و بخشی از ارزیابی شما به صورت کیفی و توسط تیم برگزاری انجام خواهد شد!
 در ادامه، به بررسی جدول ارزیابی و توضیح جزئیات هر یک از موارد آن خواهیم پرداخت.

 :::caution
 .لازم است پیش از ورود به دوره، این مطالب را مطالعه کنید تا از چیستی هر یک از آن‌ها آگاه شوید
:::

### موارد الزامی و مهم

| انجام پروژه‌ فاز‌های آموزشی | امکان تاخیر در اتمام فاز تا حداکثر ۲ مرتبه                                     |
| --------------------------- | ------------------------------------------------------------------------------ |
| جلسات روزانه                | تعداد غیبت‌های مجاز (۳)                                                        |
| شرکت‌ در کارگاه‌‌ها         | تعداد غیبت‌های مجاز (۲)                                                        |
| شرکت در ارائه               | تعداد غیبت‌های مجاز (۱)                                                        |
| ارائه                       | در کل دوره، در زمان مشخص شده باید ارائه بدهد                                   |
| ریویو کردن پروژه تیم دیگر   | به جز فاز اول، در همه فاز‌ها لازم است تا پروژه حداقل یک تیم دیگر را ریویو کند. |
| مشکلات منابع انسانی\*       | امتیاز منفی محسوب شده و در صورت ۳ بار تکرار، منجر به خروج از دوره می‌شود.      |


### امتیازی‌ها

| ریویو اضافه\*                    | ۲۰   | حداکثر ۴ مورد                       | ۸۰  |
| -------------------------------- | ---- | ----------------------------------- | --- |
| بهبود مستندات دوره\*             | ۱۰   | حداکثر ۵ مورد                       | ۵۰  |
| اصلاح ایرادات مستندات دوره       | ۵    | حداکثر ۴ مورد                       | ۲۰  |
| پاسخ به سوالات احتمالی کارگاه    | ۱۵   | حداکثر ۴ مورد                       | ۶۰  |
| کمک به دیگر اعضای دوره\*         | ۵    | حداکثر ۶ مورد                       | ۳۰  |
| امتیاز تشویقی به صلاحدید منتور\* | ۰−۵۰ | بنا بر صلاحدید منتورها اعمال می‌شود | ۵۰  |
| مجموع                            |      |                                     | ۲۹۰ |


:::caution
علاوه بر موارد فوق، هر هفته مهارت‌های نرم کارآموزان نیز توسط منتور ارزیابی می‌شوند و در قالب گزارش هفتگی در اختیار تیم ‌برگزاری قرار داده می‌شوند.
:::

### مشکلات منابع انسانی*

از جمله این مشکلات می‌توان به موارد زیر اشاره کرد:

* بیان پیشنهادات و انتقادات در فضای عمومی و ایجاد حواشی (برای این کار بهتر است مستقیما با کادر برگزاری دوره ارتباط بگیرید)
* پیروی نکردن از چهارچوب قواعد کاری و حرفه‌ای در ارتباط با سایر شرکت‌کنندگان. به طور مثال:
    * صحبت‌های غیرکاری و غیردرسی در گروه‌های عمومی
    * ارسال پیام و پرسیدن سوالات شخصی در حریم خصوص افراد (PV)
    * عدم رعایت آداب اجتماعی و اصول حرفه‌ای در محل کار، جلسات روزانه و گروه‌ها

### ریویو اضافه*

افراد می‌توانند علاوه بر ریویو اجباری انتهای هر فاز (به جز فاز اول)، با بررسی پروژه دیگران و ریویو کردن آن‌ها امتیاز اضافی دریافت کنند. کافیست بعد از انجام ریویو، لینک ریویو خود را برای منتور ارسال کنید. توجه کنید که این امتیاز (برخلاف ریویو اجباری)، فردی است و برای تمام اعضای تیم اعمال نمی‌شود. اما برطرف کردن ایرادات بیان شده در ریویو بر عهده کل اعضای تیم مالک پروژه است.

### بهبود مستندات دوره*

ممکن است در جریان یادگیری مطالب هر فاز، ایده‌‌هایی برای بهبود مطالب و یا شیوه بیان مطالب آن فاز داشته باشید. در این مواقع می‌توانید موضوع را با منتور خود در‌میان بگذارید و در صورت تایید اولیه، تغییری که در ذهن دارید را روی مستندات اعمال کنید و PR آن را ایجاد کنید. در زیر،‌ مصداق‌هایی از بهبود مستندات را می‌توانید ببینید:

* به لینک و یا محتوایی بر بخورید که کیفیت بهتری نسبت به لینک‌های موجود در مستندات داشته باشد
* شیوه آموزشی مناسب‌تری برای انتقال مفاهیم داشته باشید
* درباره ساختار و قالب برگزاری دوره و فاز‌های آموزشی، پیشنهاد و انتقاد سازنده ارائه دهید

### اصلاح ایرادات مستندات دوره*

چنانچه ایرادات مختلف علمی، ادبی و یا نگارشی در مستندات دوره مشاهده کردید می‌توانید به طریقی مشابه «بهبود مستندات دوره» آن‌ها را اطلاع دهید و بسته به نوع و اهمیت ایراد وارد شده، امتیاز دریافت کنید.

### کمک به دیگر اعضای دوره*

چنانچه دیگر اعضای دوره (به جز هم‌تیمی‌تان) دچار مشکل شوند و به ایشان کمک کنید، می‌توانید این امتیاز را دریافت کنید. توجه کنید که ارزیابی این معیار، نسبی خواهد بود و توسط منتور شما و با بازخور‌دهای موجود از اعضای دوره سنجیده می‌شود.

### امتیاز تشویقی به صلاحدید منتور*
فعالیت و تلاش‌های شما در طول دوره، از چشم کادر برگزاری و بخصوص منتور‌ها پنهان نخواهد ماند و چنانچه عملکرد شما فراتر از انتظار باشد، بنا به صلاحدید منتور خودتان و یا سرمنتور، این امتیاز به شما تعلق خواهد گرفت.